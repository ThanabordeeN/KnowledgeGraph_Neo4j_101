13

คอนกรีตบล็อกเสริมเหล็กแบบใช้ปูนก่อภายใต้แรงกดในแนวแกน ซึ่งเป็นสมการออกแบบโดยวิธีหน่วยแรงใช้งาน (working stress design) ในสมการ ที่ (2.5) และ (2.6) ดังนี้

$P_a = (0.25 f'_m A_n + 0.65 A_{st} F_s) [1 - (h / 140r)^2] \quad \text{เมื่อ } h / r \le 99 \quad (2.5)$

$P_a = (0.25 f'_m A_n + 0.65 A_{st} F_s) (70r / h)^2 \quad \text{เมื่อ } h / r > 99 \quad (2.6)$

โดยที่

$P_a$ คือ น้ำหนักบรรทุกในแนวดิ่วที่ยอมให้ที่กระทำบนผนัง
$A_n$ คือ พื้นที่หน้าตัดสุทธิของคอนกรีตบล็อกตามข้อกำหนดของ ACI 530-92 ข้อที่ 5.12
$A_{st}$ คือ พื้นที่หน้าตัดทั้งหมดของเหล็กเสริมในแนวแกน
$F_s$ คือ หน่วยแรงอัด หรือดึงที่ยอมให้ของเหล็กเสริม ซึ่งมีค่าได้ไม่เกิน 165.5 MPa สำหรับเหล็ก grade 60

จะสังเกตได้ว่าสมการที่ (2.5) และ (2.6) ไม่มีพจน์ที่แสดงกำลังรับแรงอัดของปูนกรอกปรากฏอยู่ เนื่องจาก มาตรฐาน ACI พิจารณาว่าปูนกรอกมีผลต่อกำลังของผนังค่อนข้างน้อย อย่างไรก็ตาม มาตรฐานการออกแบบของประเทศอื่นเช่น Australian Standard (AS3700-98) ได้พิจารณาถึงกำลังของปูนกรอกด้วย โดยได้เสนอสมการออกแบบผนังวัสดุก่อเสริมเหล็กแบบใช้ปูนก่อ โดยวิธีกำลัง (ultimate strength design) ซึ่งอยู่ในรูป

$F_d \le \phi k_s \left[ f'_m A_b + k_c \sqrt{\frac{f'_{cg}}{1.3}} A_c + f_{sy} A_s \right] \quad (2.7)$

โดยที่

$F_d$ คือ แรงกดอัดที่ใช้ออกแบบผนังซึ่งคำนวณได้ตามข้อกำหนดของ Australian Standard และคูณด้วยตัวคูณน้ำหนักบรรทุก (load factor) ซึ่งมีค่าเท่ากับ 1.5 สำหรับน้ำหนักบรรทุกจร
$A_b$ คือ พื้นที่วางปูนก่อของคอนกรีตบล็อก ตามข้อกำหนดของ AS3700-98 ข้อที่ 4.5.4
$f'_{cg}$ คือ กำลังรับแรงอัดของปูนกรอกโดยมีค่าได้ไม่เกิน 1.3 $f'_{uc}$ เมื่อ $f'_{uc}$ คือ กำลังรับแรงกดอัดสูงสุดของคอนกรีตบล็อก
