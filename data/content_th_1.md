
ก

**สิทธิชัย เลิศวิชัย : พฤติกรรมทางกลของผนังคอนกรีตบล็อกเสริมเหล็กแบบไร้ปูนก่อภายใต้แรงกดอัดและแรงดัด (MECHANICAL BEHAVIORS OF MORTARLESS REINFORCED CONCRETE MASONRY WALL UNDER AXIAL AND FLEXURAL LOAD) อาจารย์ที่ปรึกษา : ผู้ช่วยศาสตราจารย์ ดร. สิทธิชัย แสงอาทิตย์, 127 หน้า**

**ISBN 974-533-306-9**

วิทยานิพนธ์นี้มีวัตถุประสงค์เพื่อ ศึกษาพฤติกรรมการรับแรงกดอัดในแนวแกนและแรงดัด ที่กระทำกับผนังคอนกรีตบล็อกเสริมเหล็กแบบไร้ปูนก่อ เปรียบเทียบแรงกดอัดและแรงดัดสูงสุดกับ สมการออกแบบผนังวัสดุก่อเสริมเหล็กของ ACI และของ Australian Standard และเสนอสมการที่ เหมาะสมสำหรับการออกแบบผนังคอนกรีตบล็อกเสริมเหล็กแบบไร้ปูนก่อ ตัวแปรที่ใช้ในการ ศึกษาแรงกดอัดของผนังประกอบด้วย อัตราส่วนความชะลูดของผนัง อัตราส่วนเหล็กเสริม และรูป แบบการกรอกปูนกรอก ตัวแปรที่ใช้ในการศึกษาแรงดัดของผนังประกอบด้วย ระยะห่างระหว่างจุด รองรับ อัตราส่วนเหล็กเสริม และรูปแบบการกรอกปูนกรอก

ผลการวิจัยพบว่า ความสัมพันธ์ระหว่างแรงกดอัดกับระยะหดตัวในแนวแกนของผนัง คอนกรีตบล็อกโดยส่วนใหญ่เป็นเส้นตรงถึง 65-80 เปอร์เซ็นต์ของแรงกดอัดสูงสุด การเพิ่มขึ้นของ อัตราส่วนเหล็กเสริม และรูปแบบการกรอกปูนกรอกที่ใช้ในงานวิจัย ไม่ทำให้กำลังรับแรงกดอัด ของผนังคอนกรีตบล็อกเสริมเหล็กเพิ่มขึ้นอย่างมีนัยสำคัญ ผนังที่ทดสอบมีอัตราส่วนความปลอดภัย ของแรงกดอัดเมื่อเทียบกับสมการออกแบบของ ACI อยู่ในช่วง 2.45 ถึง 3.66 และอยู่ในช่วง 1.44 ถึง 2.87 เมื่อเทียบกับ Australian Standard

ความสัมพันธ์ระหว่างแรงดัดกับการโก่งตัวทางด้านข้างเป็นแบบเส้นตรงสองช่วง การเพิ่ม ขึ้นของอัตราส่วนเหล็กเสริมที่ใช้ในงานวิจัย ทำให้กำลังรับแรงดัดของผนังคอนกรีตบล็อกเพิ่มขึ้น โดยเฉลี่ยประมาณ 33 เปอร์เซ็นต์ และการเพิ่มปูนกรอกจากกรอกปูนกรอกช่องเว้นช่องเป็นกรอก ปูนกรอกทุกช่อง ทำให้กำลังรับแรงดัดของผนังคอนกรีตบล็อกเพิ่มขึ้นโดยเฉลี่ยประมาณ 65 เปอร์เซ็นต์ ผนังที่ทดสอบมีอัตราส่วนปลอดภัยของแรงดัดเฉลี่ยอยู่ที่ระหว่าง 2.23 ถึง 4.59 เมื่อเทียบ กับสมการของ ACI และ 1.34 ถึง 2.97 เมื่อเทียบกับสมการของ Australian Standard

นอกจากนั้นแล้ว สมการที่เหมาะสมในการออกแบบผนังคอนกรีตบล็อกเสริมเหล็กแบบไร้ ปูนก่อได้ถูกเสนอในงานวิจัยนี้ด้วย

สาขาวิชาวิศวกรรมโยธา ลายมือชื่อนักศึกษา...............[Signature]...............
ปีการศึกษา 2546 ลายมือชื่ออาจารย์ที่ปรึกษา.....[Signature]...............

